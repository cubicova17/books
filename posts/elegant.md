---
title: "An Elegant Puzzle: Systems of Engineering Management"
description: "An Elegant Puzzle: Systems of Engineering Management "
date: 2020-01-30
tags: middle-business
layout: layouts/post.njk
---
Одна з проблем книжок про менеджмент у цілому й про менеджмент в ІТ зокрема в тому, що вони написані давно. Книжки типу High output management Енді Ґрува або The Mythical Man-Month Фреда Брукса були написані ще до того, як я народився, і мені завжди бракувало чогось сучаснішого. Цю ж книжку видано 2019 року, і сам Вілл Ларсон працював до 2016 року в Uber, до 2020 в Stripe, а нині CTO єдинорога Calm. По суті, у цій книжці йдеться про те, як бути лідером інженерної команди в стартапах, що переживають стадію hypergrowth. Дуже відчувається сучасність книги і резонанс з основними проблемами індустрії — перегрітість, рекрутинг тощо.

Також відчувається дух Кремнієвої долини, проте деякі практики, поширені там, мало використовуються у нас. До прикладу: case studies на інтерв’ю для розробників, неформальний рекрутинг, paper study groups, data-driven підхід до побудови організаційної структури.

Інформація структурована як колекція проблем, з якими стикається лідер у стартапі, що швидко зростає. Автор пропонує деякі системні рішення, стратегії й тактики, з яких можна скласти певний конструктор для менеджера. Цю книжку варто рекомендувати тим, хто обирає собі кар’єру менеджера в ІТ і готовий до всіх нових проблем під час переходу від individual contributor до менеджера. Також must have для СTO стартапів, що масштабують команди. Не зайде аутсорсу й великому ентерпрайзу — різні типи проблем, і книжка передбачає автономію і відсутність бюрократії та політики в організації. Містить схеми й графіки — тому краще читати, а не слухати. Якби я міг її прочитати 2013-го, коли ми почали Preply, то я б міг працювати набагато менше (над виправленням моїх же менеджерських помилок).

(Original post)[https://dou.ua/lenta/articles/dou-books-voloshyn/]
