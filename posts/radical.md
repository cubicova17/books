---
title: Radical Candor: Be a Kickass Boss Without Losing Your Humanity
description: Radical Candor: Be a Kickass Boss Without Losing Your Humanity
date: 2020-01-30
tags: philosophy
layout: layouts/post.njk
---
За замовчуванням розробники погано вміють працювати з людьми. Це сильне й трохи стереотипне твердження, але на локальному ринку здебільшого так. Писати код зручно — він детермінований і результат передбачуваний. З людьми набагато складніше. На жаль, я цього вчився на власних помилках. Ця книжка про те, як вибудовувати комунікацію з колегами й підлеглими так, щоб бути ефективним і водночас залишатися людиною. Також дуже допомагає в тому, щоб давати чесний і ефективний зворотний зв’язок. Своєрідний посібник для 1:1.

Досвід автора переважно з Google (вона, здається, була там однією з перших Product managers) та Apple. Тому Кім часто згадує всілякі історії: як на неї кричав Ерік Шмідт або ж телефонував Стів Джобс. Проте інколи може здаватися, що Скотт таким чином намагається додати довіри й авторитету її філософії. У твіттері навіть був жарт на тему namedropping і вихвалянь, що книжку можна підсумувати фразою: *Here’s how we did it at Google and Apple. Also in Twitter. I don’t know anybody at Facebook.*

Якщо чесно, то книжка важко читається, її трохи розбавляють історії про гранувальників діамантів з Сибіру, перепалки Метта Катса з Ларрі Пейджем, лайфхаки про сльози й пляшки з водою, — але легко не буде.

Якщо підсумувати основну ідею цієї книжки одним реченням, то це: давайте прямий зворотний зв’язок, але з турботою про людину. Прочитавши книжку, цю думку можна глибше осягнути і запам’ятати краще.
(Original post)[https://dou.ua/lenta/articles/dou-books-voloshyn/]
